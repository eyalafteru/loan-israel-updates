<!-- wp:paragraph -->
<p>מפעלים ועסקים מצליחים שנפתחים באזורי פריפריה, תורמים בצורה משמעותית למצב הכלכלי והחברתי באותו אזור. במדינת ישראל, בה רוב האוכלוסייה מתרכזת במרכז הארץ, ישנה חשיבות מיוחדת לפיתוח אזורים רחוקים מהמרכז על ידי הקמה והעברה של מפעלים למקומות אלו. מדינת ישראל מכירה בכך, ולכן מציעה תמיכה כלכלית דרך משרד הכלכלה באמצעות מסלול סיוע להקמת מפעלים מחוללי שינוי בפריפריה בישראל.</p>
<!-- /wp:paragraph -->

<!-- wp:shortcode -->
[wabutton wab_id="4134"]
<!-- /wp:shortcode -->

<!-- wp:heading -->
<h2><strong>מהו מסלול הסיוע להקמת מפעלים בפריפריה?</strong></h2>
<!-- /wp:heading -->

<!-- wp:paragraph -->
<p>המסלול לסיוע נוצר בשיתוף של משרד האוצר ומשרד הכלכלה בעקבות המשבר הכלכלי וההשלכות שלו על שוק העבודה בישראל. לעומת אפשרויות התעסוקה במרכז, בפריפריה הן מצומצמות יותר וכל אדם שמפוטר מתקשה למצוא אחר כך את מקומו בשוק. כתוצאה מכך, הוחלט לתמוך ולתקצב הקמת מפעלים תחת תנאים מסוימים, כדי שהאפשרויות לתעסוקת עובדי הפריפריה יהיו גדולות רחבות יותר.</p>
<!-- /wp:paragraph -->

<!-- wp:paragraph -->
<p>הסיוע ניתן למפעלים גדולים במיוחד, שמתכננים להעסיק לפחות 400 עובדים ולהשקיע בהקמת המפעל החדש יותר מ-300 מיליון ₪. לא מדובר רק על מפעלים חדשים לגמרי, אלא לצורך ההטבות נחשבים גם מפעלים שמעתיקים את פעילותם מהמרכז לפריפריה. מפעל כזה, שמועתק לפריפריה, יכול לקבל 15 מיליון נוספים במסגרת המסלול כתשלום נוסף עבור עלות ההעברה של המפעל.</p>
<!-- /wp:paragraph -->

<!-- wp:shortcode -->
[awg postid="3471"]
<!-- /wp:shortcode -->

<!-- wp:paragraph -->
<p>סכום הסיוע שיוענק במסגרת המסלול יהיה בגובה עד 20% מההשקעה בהקמת המפעל. 70% מהסכום הנ"ל יועבר לבעלי המפעל במהלך ההקמה, בהתאם להתקדמות בבנייה. 20% מהסכום המאושר יועברו לאחר סיום הקמת המפעל וגיוס עובדים ראשוני. 10% אחרונים מכספי הסיוע ניתנים אחרי עמידה במכסות גיוסי העובדים.</p>
<!-- /wp:paragraph -->

<!-- wp:paragraph -->
<p>יש לציין, כי במסגרת המסלול ישנם גם תמריצים כספיים לתאגידים שמבצעים את הקמת המפעל בתקופת זמן קצרה יותר מהתחזית הראשונית – עבור כל חודש של הקדמה, יכולה הועדה לאשר תוספת 0.5% נוספים לבעלי המפעל.</p>
<!-- /wp:paragraph -->

<!-- wp:heading {"level":3} -->
<h3><strong>התנאים לבקשת סיוע במסגרת המסלול</strong></h3>
<!-- /wp:heading -->

<!-- wp:paragraph -->
<p>כדי להיות זכאי לסיוע ממשרד הכלכלה, המפעל החדש צריך להיות מתוכנן באזורי הפריפריה באזור עכו, הגולן, הכינרת, אשקלון או הדרום ולעמוד בכמה תנאי סף.</p>
<!-- /wp:paragraph -->

<!-- wp:shortcode -->
[awg postid="3473"]
<!-- /wp:shortcode -->

<!-- wp:list -->
<ul><li>התכנית העסקית שלו חייבת להיות ניתנת לביצוע ומאושרת על ידי הגוף הבודק את הזכאות.</li><li>בעלי המפעל או היזמים לא יכולים להיות מורשעים בהפרת דיני עבודה שלוש שנים לפני הגשת הבקשה לסיוע.</li><li>התאגיד או בעלי התאגיד לא הורשעו בדין פלילי שלוש שנים לפני מועד הבקשה לסיוע.</li><li>במידה והמפעל עשה שימוש בסיוע ממשלתי בעבר, יש לוודא שהוא עמד בכל התנאים הדרושים.</li></ul>
<!-- /wp:list -->

<!-- wp:heading {"level":3} -->
<h3><strong>מהם המסמכים שיש להגיש בעת בקשת סיוע במסגרת המסלול?</strong></h3>
<!-- /wp:heading -->

<!-- wp:list -->
<ul><li>דו"חות כספיים ממספר שנים אחרונות שיוכיחו כי התנהלות החברה שמקימה את המפעל היא תקינה.</li><li>תכנית עסקית בה מפורטות בצורה מדויקת מטרות החברה והדרך להשיג את היעדים שלה.</li><li>הצהרה על התחייבות שמירה של הסכמים קיבוציים ותנאי העובדים במפעל.</li><li>הבטחה שכל התנאים של העובדים המועסקים במפעל לא ישתנו לרעה לפחות שנתיים לאחר הקמת המפעל.</li><li>אישורי מס ומסמכים המוכיחים תשלום כדין לכל רשויות הממשלה במסגרת הפעילות העסקית של החברה.</li></ul>
<!-- /wp:list -->

<!-- wp:shortcode -->
[awg postid="3472"]
<!-- /wp:shortcode -->

<!-- wp:paragraph -->
<p>אנו באתר רק תבקש עובדים עם גופים רבים במשרד הכלכלה ונשמח לענות על שאלות נוספות שיש לך לגבי מסלולי סיוע ממשלתיים. בגלל הניסיון הרב שיש לנו בעבודה עם עסקים, נוכל להתאים לך בצורה טובה יותר את המסלולים המתאימים עבור העסק שלך. השאר את הפרטים שלך באתר ונחזור אליך בהקדם.</p>
<!-- /wp:paragraph -->