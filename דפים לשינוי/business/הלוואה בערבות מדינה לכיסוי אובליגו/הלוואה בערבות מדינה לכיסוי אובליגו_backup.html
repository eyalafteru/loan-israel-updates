<!-- wp:paragraph -->
<p>עם כל הכבוד לקונצרנים הגדולים וחברות הענק (שמקבלות הטבות מס מופלגות מהמדינה), אחד המנועים החשובים ביותר של כלכלת ישראל הוא העסקים הקטנים והבינוניים. חברות אלה מספקות פרנסה למספר גדול של עובדים, תורמות לפיתוח הפריפריה, יוצרות תחרות מול הגופים הגדולים במשק ומעבירות כספים רבים ממסים לקופת המדינה.</p>
<!-- /wp:paragraph -->

<!-- wp:paragraph -->
<p>המדינה מודעת לחשיבותם של עסקים אלו ולכן עושה מאמצים ניכרים לעזור להם לשרוד בעתות מצוקה, בין אם זה בגלל גורמים אובייקטיביים, כמו אירועים ביטחוניים, או בין אם הדבר מתבטא בקושי נקודתי של גיוס אשראי, היקלעות למצוקה כספית או תחרות גוברת מיבואנים מחו"ל.</p>
<!-- /wp:paragraph -->

<!-- wp:shortcode -->
[wabutton wab_id="4134"]
<!-- /wp:shortcode -->

<!-- wp:heading -->
<h2 class="wp-block-heading" id="h-הקרן-בערבות-מדינה-לעסקים-קטנים-ובינוניים"><strong>הקרן בערבות מדינה לעסקים קטנים ובינוניים</strong></h2>
<!-- /wp:heading -->

<!-- wp:paragraph -->
<p>אחת הדרכים בה המדינה מנסה לסייע לעסקים הקטנים והבינוניים היא על ידי הגדלת נזילות ופתרון מצוקת האשראי שבהם נתקלות חברות אלו. כידוע, לאחר המשבר הכלכלי בשנת 2008, הבנקים הקשיחו במידה רבה את תנאי נטילת האשראי וכעת הם דורשים בטחונות משמעותיים או נכסים אחרים. כל אלו אינם זמינים בדרך כלל לבעלי החברות הקטנות יותר ובמיוחד ליזמים שמעוניינים לפתוח עסק חדש.</p>
<!-- /wp:paragraph -->

<!-- wp:paragraph -->
<p>כתוצאה מכך, פעמים רבות בעלי העסקים הקטנים מסורבים בקבלת אשראי ונאלצים לסגור את החברה. היזמים, לעומת זאת, מוותרים על הרעיון העסקי – רעיון שייתכן והיה יכול להביא הכנסות גבוהות למדינה ולתרום בצורה משמעותית מבחינה סוציו אקונומית.</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading" id="h-כיצד-פועלת-הקרן-בערבות-מדינה"><strong>כיצד פועלת הקרן בערבות מדינה?</strong></h3>
<!-- /wp:heading -->

<!-- wp:paragraph -->
<p>המדינה, בעזרת משרד הכלכלה, נותנת בעצם ערבות לבנקים שעובדים עם הקרן ומבטיחה להם כי הכסף יוחזר אליהם בכל מקרה – גם אם העסק ייכשל או יפשוט רגל. הבטחה זו גורמת לבנקים להקל את תנאי הסף לנתינת הלוואה ואף גורמת להם להגדיל את הסכומים המקסימאליים של ההלוואה.</p>
<!-- /wp:paragraph -->

<!-- wp:shortcode -->
[awg postid="3473"]
<!-- /wp:shortcode -->

<!-- wp:paragraph -->
<p>הקרן מיועדת לעסקים שמחזור עסקיהם אינו עולה על מאה מיליון ₪ בשנה ומעבר לכך ישנם גם כללים נוספים שנוגעים לניקיון הכפיים של בעל העסק, היעדר חובות למדינה והגבלות חשבון, היסטוריה נקייה ממעשים פליליים ועוד. כדי לפנות לקרן, יש צורך לעבוד מול משרד עורכי רואי חשבון שאתו חותמת המדינה על הסכם. משרד רואי חשבון זה כולל ועדה שבה יושבים בין השאר גם נציגי הבנקים והיא קובעת אם הבקשה של בעל העסק תאושר.</p>
<!-- /wp:paragraph -->

<!-- wp:paragraph -->
<p>כדי להגדיל את סיכוייו לקבל את הערבות המיוחלת, על בעל העסק להוכיח כי התכנית העסקית שלו היא מוצלחת ותגרום לרווחיות גדולה בהמשך. כמו כן, קיימים מספר מסלולים שאליהם ניתן להגיש את הבקשה – מסלול הון חוזר שמיועד להגברת נזילות בעסק קיים, מסלול השקעות במידה וחברה רוצה להרחיב את פעילותה לתחומים אחרים ומסלול עסקים בהקמה שמיועד ליזמים שעדיין לא התחילו את העסק שבו הם מעוניינים.</p>
<!-- /wp:paragraph -->

<!-- wp:paragraph -->
<p></p>
<!-- /wp:paragraph -->

<!-- wp:shortcode -->
[awg postid="3471"]
<!-- /wp:shortcode -->

<!-- wp:heading {"level":3} -->
<h3 class="wp-block-heading" id="h-הלוואה-בערבות-מדינה-לכיסוי-אובליגו"><strong>הלוואה בערבות מדינה לכיסוי אובליגו</strong></h3>
<!-- /wp:heading -->

<!-- wp:paragraph -->
<p>כאשר מדברים על אובליגו, הכוונה היא לכלל ההתחייבויות הכספיות שישנן לעסקים הספציפיים – זה יכול לכלול בין השאר הלוואות עומדות, ניצול מסגרת ועוד. כאשר עסק פונה לקרן בערבות מדינה, יש ביכולתו להקדיש חצי מסכום ההלוואה מהבנק לטיפול באובליגו. כלומר, העסק יכול להמיר את ההלוואות בריבית גבוהה, לדוגמא, ולסגור אותן כדי לשפר את מצבו הכלכלי. המדינה מעוניינת בצורה כזאת לעזור לעסקים הקטנים והבינוניים לשרוד ולא להיכנס לחובות כבדים שיהיה קשה לצאת מהם.</p>
<!-- /wp:paragraph -->

<!-- wp:paragraph -->
<p>ברם, כאשר אנו מדברים על הלוואה לכיסוי אובליגו, קבלת הלוואה לצורך זה&nbsp;ואישור ועדה יכול להיות מסובך למדי, וזאת מכמה סיבות.</p>
<!-- /wp:paragraph -->

<!-- wp:paragraph -->
<p>ראשית, המדינה מעדיפה להשקיע את הכספים של הקרן בעסקים שנמצאים במצב כלכלי טוב ועומדים להתפתח עוד בזמן הקרוב. שנית, פעמים רבות הבנקים עצמם אינם מסכימים לפרוע את ההלוואות שעליהן הם מקבלים אחוזים גבוהים של ריבית. ולבסוף, לעתים קרובות ההפרשים של הריביות בין הלוואת הקרן וההלוואה המקורית הן נמוכות למדי, מה שמייתר את הצורך במתן אישור.</p>
<!-- /wp:paragraph -->

<!-- wp:shortcode -->
[awg postid="3472"]
<!-- /wp:shortcode -->

<!-- wp:paragraph -->
<p>פורטל רק תבקש מציע לעסקים מידע על אפשרויות קבלת האשראי בגופים בנקאיים, חוץ בנקאיים וגם קרנות ממשלתיות ופילנתרופיות. בעת הנוכחית, כאשר עסקים קטנים ובינוניים רבים נמצאים ברמת אובליגו משמעותית בגלל ההאטה הכלכלית בישראל, ישנה חשיבות לקבל מידע מהימן לגבי האופציות הקיימות לטיפול במצב. בצורה זו, גם בעלי עסקים שאינם בקיאים בשוק האשראי, יוכלו לבחור את האפשרות המשתלמת ביותר מבחינתם ולקבל מידע על הקרנות הממשלתיות.</p>
<!-- /wp:paragraph -->

<!-- wp:paragraph -->
<p>במידה ואתה מעוניין לברר דברים נוספים על הלוואה לכיסוי חובות, אנו בפורטל רק תבקש הלוואות לעסקים נמצאים כאן עבורך. כל מה שעליך לעשות זה להשאיר את פרטיך האישיים בעמוד זה ואנו נדאג שנציגנו הטלפוניים יחזרו אליך בהקדם האפשרי.</p>
<!-- /wp:paragraph -->